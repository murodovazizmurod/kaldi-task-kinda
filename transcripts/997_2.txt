 2-Боб - Гувоҳ. Ўзбек тилида Аудио китоб Онлайн
Джош Макдауэлл - Гувоҳ
 У қотилликнинг, одам ўғирланишнинг ва товламачиликнинг гувоҳи бўлди. Бу ишни қилганлар жиноятни ўзларига касб қилиб олишган. Улар гувоҳдан қутулиш учун пухта режа ўйлашади ва бу ашаддий жиноятларни айнан гувоҳнинг ўзи қилган деб, уни асосий гумондор қилиб кўрсатишади. Гувоҳнинг қочишдан бошқа чораси қолмайди, бироқ душманлари Европа, Шимолий Африка ва Яқин Шарқ давлатлари чегаралари бўйлаб унинг кетидан изма-из юришади.
 
Марван катта ёғоч стол орқасига беркинди. Ойна ва идиш-товоқларни, расм рамаларини синдириб яна ўқлар узилди. Синиқ парчалар ҳамма ёққа учарди.
Хонага Рэмзининг икки қўриқчиси югуриб кирди. Улар нима юз бераётганлигини англамасданоқ, отиб ўлдирилдилар. Улар жавоб ўқи отиш у ёқда тутсин, снайпер қаерда жойлашганлигини, ким кимни отаётганлигини англашга ҳам улгурмадилар.
Марван телефон гўшагига ёпишди, аммо телефон сими қирқилган эди. У пистолетини олмоқчи бўлиб қўлини белига узатган эди, бироқ қуролни уйга кираётганда соқчилар олиб қолишгани эсига тушди. Бошининг устидаги токчадан бир нечта қимматбаҳо қадимий вазалар коллекцияси синиб тушди. Отилган ўқлар барча мебелларни илма тешик қилиб юборди.
Бу ерда қолиш хавфли эди. Рэмзининг қотиллари нишонга оладиган қуролдан фойдаланган бўлишлари керак. Марван хонада эканлигини, айнан қаерга беркиниши мумкинлигини улар яхши билардилар.
Марван чапга бурилди ва ўлиб ётган қўриқчиларнинг олдига эмаклади. Отишув янада кучайди. У эгилганича қўриқчиларнинг қуролларини, Рэмзининг хотини расмини олиб хонадан даҳлизча чиқди.
Лифтдан яна икки кўриқчи чиқди.
— Ётинглар! Ётинглар! — деб бақирди Марван.
Бирин-кетин яна ўқ отилди. Биринчи қўриқчи полга ётиб олди. Иккинчиси улгурмади. Икки ўқ унинг танасини тешиб ўтди, оғриқдан у ингради.

— Жаноб Аккад, тезроқ зинага боринг! — бақирди биринчи қўриқчи ва яраланган дўстига ёрдам бериш мақсадида унинг бошини кўтарди, бироқ энди кеч эди.
Марван қўриқчининг айтганини қилиб қўлидаги пистолетни шай қилганича зиналар томон борди: душман уни шу ерда нишонга олиши мумкин эди. Лекин аксинча, у ер бехавотир экан. У югуриб пастга тушди, нима қилаётганини ўзи тушунмас эди.
Марван айвонга чиқди, агар унинг ҳайдовчиси ҳали шу ерда бўлганда эди. У оломон ичидан ҳайдовчисини топиш‑
га ҳаракат қилди, лекин топа олмади. Атрофни полиция‑
чиларнинг сигнали ва ўт ўчирувчи машиналарнинг қийқи‑
риғи ларзага келтирди. Одамлар ваҳимадан бақиришар эди.
Ҳаммаёқ тўс-тўполон. Озгинага бўлса-да, отишув тўхтади.
— Жаноб Аккад! — оломон ичидан кимдир чақирди уни.
Бинога қўриқчилар ва агентлар оддий граждан кийимида югуриб киришди. Кўплаб аҳоли юзларида ваҳима билан лифтдан чиқиб келишарди. Танишлардан у ҳеч кимни учратмади, аммо таниш овоз яна уни чорлади.
— Жаноб Аккад, мен бу ердаман!
У ўгирилиб қараса, унинг ёнига бўйи пастаккина, кўнгли очиқ ҳайдовчиси келаётган экан.
— Жаноб Аккад, — деди ҳайдовчи нафаси тиқилга‑
нича, — сиз зудлик билан бу ердан кетишингиз керак. Сиз шу ерда туринг, мен бориб машинамни олиб келаман.
— Мен сиз билан бирга бораман, — деди Аккад.
— Йўқ, жаноб, мен ўзим бораман, — деб эътироз билдирди ҳайдовчи. — Мен ҳозироқ қайтиб келаман.
Монакода салобатли ва ҳашаматли яшаш жойи ҳисобланмиш бу бинони ҳамма тезроқ тарк этиб кетишга шошиларди. Одамларнинг орасида ҳайдовчи ҳам кўринди.
Марван ҳозир баҳслашишга уринмас эди. У ҳали кўп нарса ҳақида ўйлаши керак. Марван Клодетт Рэмзи ва

шерикларининг пулларини назорат қилиб юрганини улар билармиканлар? У Сан-Паулада изига тушганидан улар хабардормиканлар? Марван тўғри йўлдан қайтиши учун Рафик Рэмзининг жонига қасд қилишдимикан? Бундай бўлиши мумкин эмас, чунки бу ҳақда у Рэмзининг ўлимига бир дақиқа қолганида айтиб берди–ку?
Рэмзи ўн кун олдин “Аккад ва унинг партнёрлари” бюросини ёллади. Бунга қадар узоқ йиллар давомида унинг хавфсизлиги билан Париж фирмаси шуғулланган. Хотинининг бедарк йўқолганидан ва қизининг вафотидан кейин Рэмзи Аккад компаниясидан ёрдам сўраб, икки жиноятни очиб беришларини илтимос қилади. Марван яна одам беришни ёки француз қўриқчиларини тўлиқ ўзгартиришни таклиф қилади, аммо Рэмзи салбий жавоб беради. У сезиларли даражада ўзгартиришлар киритишни истамасди, чунки бу ўз навбатида душманларни сергак қилиб, гаровга олиб кетилган ва жуда яхши кўрган хотинининг ҳаётига зарар етказиши мумкин деб ўйлаган. Ва бундай фикр энг катта ҳатога йўл қўйишнинг сабабчиси бўлди.
Ҳар томондан полиция ва бошқа машиналар учиб келишини Марвин кўрди, шунингдек, оммавий ахборот хизматчилари ҳам тез орада шу ерда ҳозиру нозир бўлишларини у тушунарди. Яқин Шарқ ва Европа газеталарининг биринчи саҳифасида унинг расми босилиб чиқиши ўзига асло керак эмас эди. Қўриқловчи бюронинг синчков бош администратори бу каби рекламага муҳтож эмас.
У соатига қаради ва майдондаги оломонга назар солди. Ниҳоят, ҳайдовчиси ялтираб турган янги “Рэндж Ровер” машинасига ўтириб, ўт олдираётганини кўрди.
Марван бинони тарк этди. У бу ердан иложи борича тезроқ кетмоқчи эди. Бироқ, у майдонда ўтиб машина томон бораётганида, қўрқинчли портлаш юз бериб, унинг
машинасини ҳайдовчиси билан кулини кўкса совурди. Кучли портлашдан Марван кўприк томонга учиб тушди. Тутун ва олов шиддат билан осмонга кўтарилди. Машинанинг синиқлари ва ёнаётган қисмлари атрофга учиб тушди. Айнан шундай оғир вазиятда Марванни овлаш бошланганлигини
у тушунди.
Guvoh 2-bob D-McDowell. Kitob O'zbek tilidagi yaxshi Audiokitob Online
