 37-Боб - Гувоҳ. Ўзбек тилида Аудио китоб Онлайн
Мароккодаги иш ниҳоясига етди. Қоҳирага келгач, Лемье ва Годдар аэропорт хавфсизлиги хизмати бошлиғи билан учрашдилар.
Улар бир неча соат кузатиш камераларини кўздан кечирдилар, келган ва кетган пассажирлар ҳақидаги маълу‑
мотларни компьютердан ўргандилар. Улар Марван Аккад
ҳақиқатдан ҳам Қоҳирада бўлганлигига ишонч ҳосил қилмоқчи эдилар. Қидирув ишларини бир далил қийинлаш‑
тирар эди: эҳтимол, Марван Жек Карделла исми остида саёҳат қилмаётганга ўхшайди. Унда қайси исм билан бер‑
киниб юрибди? Агар у Мисрга келган бўлса, ҳали ҳам шу ердамикин ёки аллақачон бу ердан ҳам жуфтакни ростлаб қолдимикин?
Лемье ўз одамларини Александрияга, Абу-Дабига ва Эль-Қувайтга жўнатди. Бу ҳолатда унинг айтишига кўра, у ўз интуициясига асосланибди. Аммо Марваннинг Қоҳирага келганига унинг ишончи комил. Шунинг учун уни биринчи навбатда айнан шу ердан қидириш лозим.
Годдарнинг телефони жиринглади. Бу Дюваль эди. У дарҳол қўнғироққа жавоб берди.
— Колетт, сизда бирор янгилик борми?
— Ўйлайманки, бор, жаноб, — деди Дюваль. — Бу жуда муҳим бўлиши керак.
— Сиз Марванни топдингизми?
— Йўқ жаноб.
— Унда нима? — деб шоширарди қизни Годдар.
— Рафик Рэмзининг уйидаги кузатув камерасининг кўрсатганларини эслайсизми?

— Ҳа.
— Эсингиздами, Рэмзи катта конверт ичидан олиб Мар‑
ванга бир қандайдир расмни кўрсатган эди?
—Эсимда, — деди Годдар. — Қандайдир расмними?
— Ҳа.
— Хўш, кейин–чи?
— Бизнинг мутахассисларимиз расмни катталашти‑
ришга муяссар бўлдилар. Қани билинг-чи, биз нимани аниқладик?
—Тезроқ айтсангиз-чи, — шоширди Годдар Дювальни. Бир соатлардан кейин у Рами Аккад билан суҳбатлашга‑
ни Бейрутга учиб кетади. Ҳозир топишмоқ топиб ўтириш‑
га унинг вақти йўқ.
— Бу Клодетт Рэмзининг фотосурати экан, — деди Дюваль. — Бу расм кузатиш камераси орқали Бразилияда, Сан-Паула банкида туширилган экан.
Годдар ҳайратда қолди. У гапириш қобилиятини йўқотди. Кечирим сўраб у кабинетдан чиқиб кетди, у бу маълумотни Лемьенинг аралашувисиз, ёлғиз ўзи ҳазм қи‑
либ олиши даркор. Годдар гапини коридорда давом эт‑
тирди.
— Клодетт Рэмзи? — деб сўради у бир ўзи қолгач. — Бу аниқми?
— Аниқ, — деди Дюваль. — Расмда сана ва вақт кўрсатилган, шунингдек, девордаги банк логотипи ҳам туширилган, шундоққина Рэмзи хоним елкасининг тепаси‑
да. Мен электрон почта орқали сизга барча маълумотлар‑
ни юбордим.
Годдар ҳалигача ишона олмас эди. Бу чиндан ҳам му‑
ҳим. Аммо бу нимани англатади? Нима ҳақида ўйлашни билмай, у бу саволни ўйлашга кўпроқ вақти бўлган Дю‑
валга берди.
— Жаноб, мен билмадим, — деди қиз. — Мен ҳам худди сиз каби ҳайратга тушдим.

— Хуллас, сизнинг ўйлашингизча, бу нимани билдириши мумкин? — гапида қатъий турарди Годдар. — Сизнинг бирор тахминингиз борми?
— Биринчидан, Рэмзи хоним қаердалигидан Марван хабардор деб ўйлайман, демак, Марван Рафик Рэмзидан пул талаб қилаётган одам билан таниш бўлиши мумкин. Бўлмаса, бу расмни жаноб Аккад нимага кўтариб юрибди?
— Ҳа, шундай бўлиши мумкин, — деди Годдар олган маълумотни ўйлашни давом эттирар экан. — Бироқ бу назарияда қандайдир тушунмовчилик мавжуд.
— Қандай? — сўради Дюваль.
— Қандай? — деб ўйланарди Годдар. — Ҳа, қандай? — У аэропорт залига чиқди. Детектив ўйлаб кўриши керак ва имкон қадар инспектор Лемьедан узоқроқда. Бу жуда муҳим далил эди. Годдар бу йўлни ўйлаб таҳлил қилиши ва бу хабарни Скелет билиб қолиб, аралашгунга қадар унинг маъносини тушуниши лозим.
Годдар газета сотадиган дўкон олдида тўхтади ва газеталарнинг сарлавҳаларини кўздан кечирди. Эртага бу газеталарнинг биринчи бетида Марван Аккаднинг сурати, шунингдек, Монакодан тортиб Мароккогача борган қонли из тафсилотлари ва ҳозирда дунё бўйлаб тергов ишлари марказига айланган Қоҳирадаги текширувлар натижалари эълон қилинади. 24 соатдан кейин бу ҳақда ҳамма хабардор бўлади ва Марван бошқа қочиб қутила олмайди.
Годдар ўзига қахва буюртирди ва зални қадамлари билан ўлчашни давом эттирди.
— Колетт, — деди у ва ниҳоят, — агар Марван Аккад ҳақиқатдан ҳам Клодетт Рэмзининг ўғирланишида иштирок этган бўлса, нима сабабдан у Рафик Рэмзининг квартирасига ташриф буюради ва у билан шахсан учрашади? Нега у ўзини ва бутун операцияни хавф остига қўяди? Айтайлик, агар Марван араб дунёсининг энг бой кишиларидан ҳисобланмиш кимса билан тортишаётган телба бўлса (менинг назаримда

у бундай одамга ўхшамайди), унда унинг кўз олдида Ра‑
фик Рэмзини ўлдиришларига у қандай йўл қўйиши мумкин? Сиз буни қандай изоҳлайсиз?
Дюваль узоқ жим тургач, деди:
— Балки ўзига далил–исботни таъминлаш учундир?
— Бўлиши мумкин, — рози бўлди Годдар, — ми‑
налаштирилган машина-чи? У қурбон бўлишига оз қолди. Монте-Карлода “Меридьене” меҳмонхонасида ким уни ўлдиришга ҳаракат қилди? Агар Марван чиндан ҳам Кло‑
детт Рэмзини ўғирлашда, пул талаб қилишда ва қотиллик–
да иштирок этган бўлса, буларнинг ҳаммасини тушунти–
риб бериш жуда қийин.
— Жаноб, сиз ҳақсиз, — деб тан олди Дюваль. — Унда нима учун Марван Рэмзи хонимнинг расмини олиб юриб‑
ди? Касабланкада у отиб ўлдирган икки аёл-чи?
— Марван ўлдирган деб тахмин қилинмоқда, — гапга аниқлик киритди Годдар.
— Аммо жаноб, Рания Фавазнинг уйида унинг кўплаб бармоқ излари топилган, — деди Дюваль. — У шубҳасиз, ўша ерда бўлган. Ишончли далиллар мавжуд. Бундан ташқари, квартирада яна кимдир бўлганлиги тўғрисида бизда маълумотлар йўқ. Сиз буни қандай тушунтириб берасиз? Бу икки қотилликда Марван Аккадни гуноҳкор деб ҳисоблашдан ташқари, яна бошқа қандай хулоса чиқариш мумкин?
Guvoh 37-bob D-McDowell. Kitob O'zbek tilidagi yaxshi Audiokitob Online
