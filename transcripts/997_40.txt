 40-Боб - Гувоҳ. Ўзбек тилида Аудио китоб Онлайн
Инспектор Годдар Рами Аккаднинг қаршисида ўтирарди. Хона Бейрут полиция маҳкамасига қарашли бўлиб, унда стол ва икки стулдан ташқари бошқа ҳеч нарса йўқ эди.
Годдар сигарета тутатди, аммо Рамига сигаретадан узатмади ҳам. У янги дамланган кофедан хўплади, аммо кофе ичишни ҳам Рамига таклиф қилмади. У интизорлик билан ёлғонни аниқловчи аппаратни ёқишларини кутарди, чунки айнан шу аппарат ёрдамида у Марван Аккад тўғрисида ўзига керак бўлган маълумотларни кўпроқ олмоқчи бўлди. Техник ўз ишини тугатганда, Годдар магнитофонни ёқди.
— Ҳаммаси аниқ ва равшан бўлиши учун яна бир бор такрорлайлик: сиз қасам ичиб, ваъда бераётганлигингизни тушунасизми? — бошлади у.
Рами елкаларини қисди.
— Илтимос, фақат “ҳа” ёки “йўқ” деб жавоб беринг. Жавобларингиз аниқ ва лўнда бўлиши лозим, токи маг‑
нитофон тегишлича ёзиб олсин.
— Яхши: ҳа, мен қасамёд қилдим.
— Жуда яхши, — деди Годдар, — бошладик. Сизнинг исмингиз Рами Аккадми?
— Сиз буни биласиз.
— “Ҳа” ёки “йўқ”.
— Демак, ҳа.
— Сиз “Аккад ва унинг шериклари” фирмасини акан‑
гиз билан биргаликда бошқарасизми?

— Албатта.
— Жаноб Аккад, “ҳа” ёки “йўқ” деб жавоб беринг.
— Ҳа.
— Бу — қўриқчилик ташкилотими?
— Ахир, гўзаллик салони эмас-ку.
— Жаноб Аккад, вазият ўта жиддийлигини сиз анг‑
ламаяпсиз шекилли. Менинг саволларимга жавоб бериш‑
дан бош тортганлигингиз учун мен сизни қамоқхонага жўнатишим мумкин. Сизни ёлғон гапирганингиз учун ҳам қамоқхонага юборишим мумкин. Шунинг учун ҳазил қилмай, жиддийлик билан жавоб беришингизни талаб қи‑
ламан. Тушунарлими?
Рами яна елкаларини қисди.
— Шундай қилиб, сизнинг ташкилотингиз Яқин Шарқ‑
да фаолият кўрсатаётган кўплаб фирма бошлиқлари‑
ни қўриқлаш вазифасини бажарадими?
— Ҳа.
— Сизнинг шеригингиз, акангиз Марван Аккадми?
— Ҳа.
— Сизнинг акангизни Рафик Рэмзи қизини ўлдирган‑
ларни ва хотинини олиб қочганларни топиб, уларни жазо‑
лаш учун ёлладими?
— Бу иш учун сизнинг фирмангиз олдиндан 500 минг евро ва бунинг устига кетган ҳаражатлар гонорарини олганми?
Рами таажжубланди:
— Нима...
— Жаноб Аккад, “ҳа” ёки “йўқ” деб жавоб беринг, шунингдек, сиз қасамёд қилганингизни эсингизга солиб қўяй.
— Ҳа, — деди ва ниҳоят Рами.
— Бу аёлларнинг ўлдирилиши ва ўғирлаб кетилиши билан Марван боғлиқ бўлганми?
— Йўқ.

— Рэмзи оиласидан Марван пул талаб қилганми?
— Йўқ.
— Ҳозирги кунда Рэмзи оиласидан пул талаб қилишга ҳаракат қиляптими?
— Йўқ.
— Ростданми? — сўради Годдар хонада у ёқдан–бу ёққа юрар экан. — Агар шундай бўлса, сизга қуйидагича савол беришга ижозат этинг. Рафик Рэмзи ўлдирилган ку‑
ни сизнинг акангиз Клодетт Рэмзи қайси мамлакатда эканлигини билганми?
Рами афтини бужмайтирди. Бир неча сония ўтди, аммо у жавоб бермади. У кўзларини юмди.
— Шундай қилиб, жаноб, — деб гапида қатъий турди Годдар, — акангиз билганми?
Рами ҳамон жавоб бермасди.
— Жаноб Аккад, мен билан ўйнашманг. Сиз биз билан ҳамкорлик қиласиз, ёки бўлмаса қамоқхонага йўл оласиз. Сизнинг фирмангизнинг активларини хатлаймиз. Яна бир бор сиздан сўрайман: жаноб Рафик Рэмзи ўлдирилган куни акангиз Клодетт Рэмзи хоним қайси мамлакатда бўлганлигини билганми?
— Ҳа.
— Бу мамлакат — Бразилиями?
Годдарнинг бу маълумотларга эга бўлганлиги яна Рамини ҳайрон қолдирди.
— Ҳа, — деди у иккиланиб.
— Рэмзи хонимнинг Сан-Паула банкида тушган расми Марванда бормиди?
— Ҳа.
— Рэмзи хоним фойдаланган ҳисоб рақами Марванга маълум эдими?
— Ўша пайтга келиб у биларди, аммо...
— Жаноб Аккад, “ҳа” ёки “йўқ”?
— Демак, ҳа.

— Ҳозирги кунда “Аккад ва унинг шериклари” фирмасининг ўндан зиёд ходимлари Бразилияда, Сан-Пауланинг тоғли ҳудудида иш олиб боряптиларми?
Рами ҳеч нима демади. Годдар эса Рамини тахлика‑
га солиб қўйганини биларди. Унинг манбаларидан олин‑
ган маълумотлар ҳақиқатга мос келарди. Годдар, Рамини ёнғоқ сингари чақиб ташлайман, деб ўйлади.
— Демак, жаноб Аккад, ишламоқдаларми?
— Ҳа, ишламоқдалар.
— Бу одамлар қуролланганми?
— Ҳа.
— Улар бугун эрталаб сизга қўнғироқ қилиб, Рэм‑
зи хонимни нима қилмоқчи эканлигингизни сиздан сўрадиларми?
Рамининг юзидаги ўзгаришларни кўриш Годдарга ро‑
ҳат бағишларди.
— Сиз тушунмаяпсиз, мен...
— Улар: “Клодетт Рэмзини нима қилайлик?” — деб сиз‑
дан сўрадиларми?
— Сиз менинг телефонимни эшитиб тургансиз.
— Ҳа. Хуллас, улар сизга шундай савол бердиларми?
— Ҳа.
— Сиз: “Ҳозирча ҳеч нима. Бу жуда осон эмас. Тез орада сиз билан ўзим боғланаман” деб жавоб қилдингиз. Тўғрими?
— Ҳа.
— Жаноб Аккад, Клодетт Рэмзини ўғирланишида сиз‑
нинг ва акангизнинг қўли борми?
— Йўқ.
— Ўғирликни сизларнинг ўзларингиз уюштирдингиз‑
лар, шундайми?
— Йўқ.
— Ростми? Аммо Клодетт Рэмзи қаердалигини сиз билар экансиз?

— Ҳа.
— Сиз ва акангиз бунда иштирок этмаганларингга, гу‑
ноҳкор эмаслигингизга мен ишонишим керакми?
— Сўзсиз.
— Аммо бу сиз ўйлагандай осон эмас, жаноб Аккад. Сизга шундай савол бераман: сизнинг акангиз ўтган ҳаф‑
тада Марокко, Касабланкада бўлганми?
— Ҳа.
— Марван унга турмушга чиқишдан бош тортган Фаваз Рания исмли қизнинг уйига бордими?
— Ҳа.
— Ва ҳозирда Фаваз хоним ва унинг хонадоши ўл‑
дирилганлар, тўғрими?
— Ҳа, аммо Марван бундай қилолмайди, — сизлар ҳақиқий қотилни қидиринглар...
— Овозингизни ўчиринг! — бақирди Годдар. Сўроқ жараёни бузилишини у хоҳламади. — Сиз менинг кўр‑
сатмаларимга амал қилган ҳолда саволларимга жавоб берасиз, ёки кечани қамоқхонада ўтказасиз. Тушунарлими?
Рами икки қўлини кўкрагига қўйди.
— Сизнинг акангиз ҳали ҳам Мисрдами? — сўради Годдар.
Рами ошкора индамай турарди.
— Сизнинг акангиз Қоҳирадами? – яна қайтадан сўради аччиғи чиққан Годдар.
Рами жавоб беришдан қатъий воз кечди ва Годдарнинг ғазаби янада авж олди.
— Сизнинг яккаю ягона акангиз қотилликда айбланиб қидирилмоқда. Биз албатта уни топамиз. Агар биз уни топгудек бўлсак, биз унга ўқ узмаймиз деб, мен сизни ишонтира олмайман. Агар акангизни тириклайин кўрмоқчи бўлсангиз, биз билан ҳамкорлик қилишингизни маслаҳат бераман. Унгача сиз ҳозироқ қамоқхонага жўнайсиз.
 
Guvoh 40-bob D-McDowell. Kitob O'zbek tilidagi yaxshi Audiokitob Online
