 29-Боб - Гувоҳ. Ўзбек тилида Аудио китоб Онлайн
Годдар Рания Фавазнинг уйи олдида таксидан тушди.
— Намунча узоқ кетдингиз? — сўради Лемье норози оҳангда.
— Бу ерга Бейрутдан анчагина узоқ, — жавоб берди Годдар унинг киноясига эътибор қилмай. — Марван тўғ‑
рисида бирор нарса билдингизми?
— Йўқ, ҳаммаси жимжит.
— Қиз-чи?
— Мен сизга айтдим–ку, ҳаммаси жойида.
— Улар шу ердалигига ишончингиз комилми? — сўради Годдар.
— Айни пайтда мен ҳеч нарсага ишонмайман, — деди Лемье. — Аммо вақтни ўтказмайлик. Ҳозир ичкарига ки‑
рамиз. Ишончим комилки, Марван ғафлатда қолади.
Улар холлга киришди. Бу сафар қоровул ухламай ўтирганди. Лемье ўзининг нишонини кўрсатди ва деди:
— Биз Рания Фавазни қидирмоқдамиз. Бизнинг би‑
лишимизча, у шу ерда яшар экан.
— Фаваз хоним? — сўради қайтадан қоровул. — Ҳа. Жуда ажойиб қиз. Рания ва унинг дугонаси Лайло бир хонадонда яшашади. Еттинчи қават, 701–хона. Сизни кузатиб қўяйми?
— Бунинг кераги йўқ, — деб жавоб қилди Лемье ва қайрилиб Годдарга қаради.
— Сиз зина бўйлаб кўтарилинг. Ҳаммаси жойидами — қаранг. Тепада учрашамиз.
У ўзининг хизмат тўппончасини олди ва лифтга кириб кетди.

Годдар ҳам қуролини олди ва қоровулга бинога кириб келувчиларга ҳам, чиқиб кетувчиларга ҳам ҳеч нарса айт‑
масликни тайинлади. Сўнгра зиналардан кўтарилар экан, у нохуш воқеани тинчлик йўли билан тугашини илтижо қил‑
ди. Марван қотил эканлигига у асло ишонгиси келмас‑
ди. Лемье фикрларининг баъзи бир жойлари уни қониқ‑
тирмасди. Аммо эҳтиёткорлик зарар қилмайди. Нима бўл‑
ганда ҳам, Марван Аккад махсус тайёргарликдан ўтган.
У Лемьени 701–хонадоннинг кириверишида учрат‑
ди ва улар имо-ишоралар билан ўз ҳаракатларини кели‑
шиб олдилар. “Уч” ҳисобидан кейин улар эшикни тепиб очдилар ва қўлларида тайёр турган қурол билан ичкарига кирдилар. Годдар сесканиб тушди. Улар Рания ва унинг дугонасининг хушсиз ётган жасадларини кўрдилар.
— Уларни Марван Аккад ўлдирган, — деди тезгина Лемье. — Биз кеч қолдик.
Годдар ушбу ҳолатдан даҳшатга тушди.
— Нима учун у бундай қилди?
— Масала бунда эмас, — деди Лемье. — Энг муҳими — Марван яна бирор кимсани ўлдирмасдан уни тутиш керак. Дарҳол уйни синчиклаб текшириб, бармоқ изларини ва яна бошқа жиноят белгиларини топиш лозим. Аввалам бор, Марваннинг расмини Марокконинг барча полиция маҳ‑
камаларига, телевидениега, автобус ва темир йўл стан‑
циялари бекатларига, аэропортлар ва денгиз портларига зудлик билан юбориш лозим. Эҳтимол, у ҳали шу ердадир, биз унинг қочиб кетишига йўл қўймаслигимиз керак.
 
Guvoh 29-bob D-McDowell. Kitob O'zbek tilidagi yaxshi Audiokitob Online
