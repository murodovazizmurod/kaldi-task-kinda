 32-Боб - Гувоҳ. Ўзбек тилида Аудио китоб Онлайн
Тарик кечани Далиянинг квартирасида ўтказди. У турган квартира эгаси уста ва ишчиларни ёллаган эди. Улар кун
бўйи ишлашди, аммо қилган ишларининг ҳеч қандай натижаси кўринмайди. Ҳали қилинадиган иш жуда кўп. Қолаверса, Далиянинг квартираси кичикроқ, иссиқроқ (шунинг учун ҳамки, у ерда иситиш асбоблари бор) ва шинамроқ эди.
Деразаларда хона шинамгина бўлиб туриши учун пардалар тутилган, ошхона столининг устида шиша гулдонда янги узилган гуллар чирой ва ифор сочиб турибди. Каравотларда тоза чойшаблар солиниб, катта қалин кўрпа тўшалган ва юмшоқ ёстиқлар қўйилган. Далия қайси мам‑
лакатга борган бўлса, ўша ердан ҳар хил совға — саломлар олиб келиб, хонасига чиройли қилиб териб ва осиб қўяр экан. Энг муҳими — идиш-товоқлар ювилган, жой-жойи‑
га қўйилган, холодильникда ва омборда озиқ-овқат бор.
Агар овқат тайёрлаш масаласи юзага келгудек бўлса, газ пли‑
таси ишлаб турибди. Тарик шу ерда қолгудек бўлса, ҳеч нарсадан қийналмайди.
Тарик ўзига кофе тайёрлади, буфетнинг ичида турган печенье билан ўзини меҳмон қилди. Сўнгра Далия ҳақи‑
да кўпроқ маълумотларга эга бўлиш мақсадида унинг қоғоз ва нарсаларини тита бошлади. Мусиқавий маг‑
нитофон асбоблари турадиган жойдаги полкаларда у за‑
монавий мусиқа дискларини ва Миср, Европа, Америка мамлакатларига оид бўлган сўнгги фильмлар дискларини, ДVД турганини кўрди. Ҳаммаси алфавит тартибда

жойлаштирилган эди. Кийим-кечак осиб қўйиладиган шкафда янги кийимлар осилиб турарди, икки жуфт янги туфли, кичкина қутичаларда турли–туман тақинчоқлар со‑
линганди. Тартиб билан дасталаб қўйилган замонавий журналлар — “Vogue” ва “Cosmopolitan”ларга Тарикнинг кўзи тушди. У сув тагида сузиш учун мўлжалланган трубкали ниқоб ва аквалангни кўрди. Булардан ташқари, полкаларда Ўртаер денгидан бошлаб то Кариб денгизигача бўлган курорт проспектлари, Нажиб Махфузнинг барча романлари тартиб билан сақланарди. Шунингдек, у кўздан нарида марихуана беркитилган жойни ҳам кўриб қолди ва битта сигаретани олиб тутатди.
Тарик қидираётган Далиянинг кундалиги, унга кўплаб маълумотларни бериши мумкин бўлган қизнинг оилавий фотосуратларнинг топилмаганлиги йигитни ҳайрон қол‑
дирди. Далия Нур қандай қиз экан? У қаердан келган? У нимага интилади? Қиз Тарикни мафтун қилди, аммо йигит у ҳақида жуда ҳам кам маълумотга эга.
Қиз Иорданияда катта бўлганлигини Тарик билади, аммо қаердалигидан бехабар. Қиз 18 ёшда уйдан кетиб қолганлигини у билади, аммо нима учун кетганлигини билмайди. Қиз Францияда қандайдир коллежни битир‑
ганлигини билади, аммо қандай коллеж ва қиз нималарни ўрганганлигини у билмайди. Далия “Бритиш Эрвэйз”га дунёни кўриш ва бепул саёҳат қилиш имтиёзига эга бўлиш учун ишга кирганлигини йигит билади. Қиз 23 мамлакатда бўлганлигидан ва ўзининг келаси отпускасини — ҳи‑
соб бўйича учинчисини — Австралияда ўтказишни режа‑
лаштирганидан йигит хабардор. Қизнинг айтишича, Австралияда сув тагида ниқоб билан сузиш маза экан. Бошқа у қиз ҳақида ҳеч нарса билмайди. Қиз Тарик учун, худди йигит Далия учун жумбоқ бўлгани сингари, жумбоқдир.
Жавоб топиш мақсадида Тарик каравотнинг олдида турган қутининг тортмасини очди ва тортма ичида бир

қанча реклама брошюраларини кўрди. Уларда Шарм-Эль-Шайх курортларида 2–3 кунлик дам олишга чиқишга даъват этилган. Қиз чиндан ҳам саёҳат қилишга қизиққан. Тарик эса сўнгги марта қачон ва қаерга дам олишга борганлиги‑
ни эслолмайди. Далия дунёни кўриш ва тўлақонли ҳаёт кечириш ғоясига мубтало бўлганга ўхшайди. У бир жойда узоқ ўтирмасди. Қизнинг бир неча кун бўш вақти топил‑
ди дегунча, у қандайдир экзотик жойга жўнаб кетарди. Нега? Қиз нимадан қочмоқчи бўлади?
Тарик ўша брошюралар тахламини кўздан кечира бошлади. Унда “Хилтон” ва “Риц-Карлтон” проспектларидан ташқари, “Фор Сизонз”, “Мариотта” ва “Мовенпик Джоли Вилл” проспектлари ҳам мавжуд эди. Пастроқда Тарик “Бритиш Эрвэйз” логотипи бор блокнотчани топиб олди. Унда Далия уч кишилик жойлар қанча туришини, тахми‑
ний саналар, турли курортларнинг ижобий ва салбий то‑
монлари ҳақида ёзган.
У ҳамма қоғозларни жой–жойига қўйиб, бу сирли қиз ҳақида яна маълумотларни тўплашни давом эттирмоқчи бўлиб турганда, бир қоғозни кўриб қолди. Бу қоғозда у бориши керак бўлган манзиллар ёзилган бўлиб, Рождество ва Янги йил арафасига мўлжалланган эди. Бироқ кейинроқ ёзилганлар устидан чизиб ташланган. Далия нима учун бундай қилганини у тушунди. Чунки Дина ва Мерват кўчиб кетишди, қизнинг ўзи эса Шарм-Эль-Шайхга дам олиш кунлари чиқиш у ёқда турсин, бу квартира ижара ҳақини тўлашга бошқа қурби етмаслигини билди.
Нима, агар у ...
Далия кейинги кун қайтиб келишига режалар тузилиб, чипталар сотиб олинди. Барча нарсалар жамадонга солин‑
ди, шу жумладан, сув тагида сузиш учун мўлжалланган анжомлар ҳам таксига жойланди. Кираверишда Тарик қизни қўлида катта гулдаста билан кутиб турарди. Далиянинг бутун ҳис-туйғулари унинг кўзларидан сезилиб турарди.

У кўзларига ишонмасди. Уларнинг иккови ҳам Шармга кетишмоқда! Ростми? Ҳозироқми? Ҳаммасининг пули тў‑
ланганми? Лекин йигит қизнинг бормоқчилигини қаердан билиб олди? Буларнинг ҳаммасини қисқа вақт ичида Та‑
рик қандай қилиб ташкил этди? Шундай одамни севиб қолганининг ўзи омад!
Улар Синай ярим оролига йўл олувчи самолёт рейсига ўтиришганда, Тарик қизнинг барча саволларига жавоб бер‑
ди. Қизнинг ҳайратланиши ва қувончи йигитни хурсанд қиларди. Тарик бутун ҳаёти давомида ҳеч қачон бундай ҳис-ҳаяжонга берилмаган эди, у ўзини ажойиб ҳис қилар‑
ди, қолаверса, бу энди бошланиши эди. Қоҳирадан кети‑
ши — бир неча сабабларга кўра яхши бўлди. Қуёш, қум ва денгиз ҳавоси турли нохушликлардан бирозгина чалғиш‑
га унга ёрдам беради. Шунингдек, йигит имкон қадар Да‑
лия билан бирга кўпроқ вақтини ўтказишни жуда хоҳларди.
— Сиз жуда сахийсиз, — ва ниҳоят деди Далия. — Аммо нима учун шундай қилганлигингизни мен тушу‑
нолмаяпман.
— Мен сени жуда соғиндим, — деди йигит. Самолёт қўнишга тайёргарлик кўрарди.
Унинг қўлини сиққанича, қиз йигитга ёпишиб олди.
— Ростданми?
— Ҳа, рост, — жавоб берди у. — Қоҳирадаги уйинг жуда яхши, лекин сенсиз унда яшаш зерикарли. Мен сенинг календарингни топиб олдим, шу кунларда сен дам оли‑
шинг кераклигини билдим. Мен чидаб туролмадим. Ҳам‑
масини ўзим ҳал этишим, ўйлайманки, ўзбошимчаликка кирмайди.
— Албатта, — жавоб берди қиз. — Мен жуда хурсандман.
 
Guvoh 32-bob D-McDowell. Kitob O'zbek tilidagi yaxshi Audiokitob Online
