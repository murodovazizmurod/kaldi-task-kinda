 49-Боб - Гувоҳ. Ўзбек тилида Аудио китоб Онлайн
Тарик душ қабул қилиб бўлгач, кийинди ва нонушта қилаётган Нур оиласига қўшилди.
— Бугун биз нима қиламиз? — деб сўради Далия. — Келинглар, бирор нарса билан шуғулланамиз, масалан, шаҳарни томоша қиламиз.
(Бу гап “Келинглар, Исо ҳақида гаплашмаймиз” — деган маънони англатади деб ўйлади Тарик.)
— Надим, келинг сизам бугун дам оласиз, биз икки‑
миз Далия билан Тарикни Набатий ғорларига ва Фиръавн‑
ларнинг Хазиналарига олиб борамиз, — Нур хоним ҳамма‑
га қаҳва қуяётиб шу таклифни қилди.
— Ойи, бу ажойиб фикр, — деди Далия. — Ўйлашимча, бу Тарик учун қизиқарли бўлади.
— Сиз у ерда бўлганмисиз? — деб сўради қавмбоши Нур.
— Йўқ, жаноб, — жавоб берди Тарик, — лекин мен бу жойлар ҳақида кўп эшитганман.
— Бу ҳаммаси рост, — деди қавмбоши. — Қадимги шаҳар — бу ҳақиқатдан ҳам диққатга сазовор ажойиб манзара ҳисобланади. У вайроналардан тикланган. Бутрус гуллаб-яшнаётган савдо маркази ва Набатийлар хазина–
си сақланадиган жой бўлиб, Набатий шоҳлигининг пой‑
тахти эди. Далия ҳақ, сизларга қизиқарли бўлади.
— У ерда ҳозир кимдир яшайдими?
— Йўқ, шаҳар тарк этилган. У ерда ҳозир фақат сайёҳ‑
лар, сувенирлар ва яхна ичимликлар сотадиган савдогар‑
ларни учратиш мумкин. Лекин кўпчилик масиҳийлар —

шу қаторда мен ҳам — Худо бу шаҳарни бошпана учун мўлжаллаган жой деб ҳисоблашади. Бу ҳақда ҳаворий Юҳанно Ҳаворийларнинг Фаолияти Китобида ёзган (Ҳав. 12:6,14).
— Дада, — деди Далия, — биз ҳар икки сония ичида Муқаддас Китоб ҳақида гаплашмасдан, шунчаки нонушта қилишимиз мумкинми?
— Азизам, биз Яқин Шарқда, Инжил воқеалари содир бўлган Иорданияда яшаймиз. Айнан шу ерда Худо Исо Масиҳ орқали дунёга Ўзининг марҳаматини кўрсатган. Биз бу ерда Муқаддас Китоб еридан юрамиз. Шу ерга белкурак‑
ни тиққанимиздан сўнг, Муқаддас Китобни чинлиги ҳа‑
қидаги янги далилларни кўрамиз.
Далия жавоб бермоқчи эди, аммо Тарик биринчи бўлиб сўзлади.
— Ҳа, қавмбоши Надим, сиз кеча кечқурун гапир‑
ганларингиз ҳақида кўп ўйладим ва менда саволлар ту‑
ғилди. Сизда менинг саволларим учун бир неча дақиқа бўш вақтингиз борми?
— Албатта. Тарик.
— Ана бошланди, — деди Далия ва бир қултум қаҳва‑
ни ичиб, кўзларини тепага қаратди.
— Кечир, Далия, — секин гапирди Тарик, — лекин бу мен учун қизиқарли. Бу кўп вақтни олмайди.
Лекин бу гап кўп вақтни олди.
Тарик ва қавмбоши Надим нонушта вақтида Муқаддас Китоб ҳақида суҳбатлашардилар. Улар Набатий шаҳрига бўлган сафарларида ҳам ва ҳаттоки дара орқали қадимги Бутрус марказида кетаётганларида ҳам суҳбатлашарди‑
лар. Далия суҳбатга қўшилишдан ўзини олиб қочарди. У онаси билан ёшлиги ҳақида гаплашишга уринарди, аммо Нур хоним эркакларнинг суҳбатларини тинглаб кетарди.
— Лекин Янги Аҳд Исодан кейин, анча вақт ўтгач ёзилган–ку! Бу шуни кўрсатадики, Янги Аҳд Исонинг

сўзларини аниқ етказиб бера олмайди, — деди Тарик масиҳийликнинг “қатъий”лигини синаб.
— Ҳа, баъзи бир скептиклар Янги Аҳд китоблари Исодан кейин юз йиллар ўтгач ёзилган деб исботлашга ҳаракат қилдилар. Аслида улар анча илгари Масиҳнинг ўлими ва тирилганидан кейин бир неча ўн йилликлардан кейин ёзилган. Археологлар Инжилнинг эрамизнинг 50 ва 66–йилларида ёзилганини аниқладилар.
Тарик ҳайратланди:
— Яъни воқеа гувоҳлар ҳаёт бўлганларида ёзилган.
— Худди шундай. Бу ёзувларнинг аниқлилигини кафолатлайди. Агар Янги Аҳд ҳикоялари воқеаларни но‑
тўғри талқин қилганда эди, бу воқеаларнинг гувоҳлари индамай турмасдан зарур чораларни кўрардилар. Бутрус Исонинг кароматлари ҳақида сўзлаётганда тингловчилар‑
га шундай деб айтарди: Насролик Исо орқали Худо уларнинг орасида мўъжизалар ва ажойиботлар кўрсатди. Шу туфайли Исо уларнинг олдида илоҳий ҳукмронлик билан тасдиқланган. Буни ўзлари ҳам биладилар (Ҳавор. 2:22). Наҳотки, одамзод бўлиб ўтган воқеаларни ўзгарти‑
ра олади?
— Йўқ, ўзгартира олмайди, — деб тасдиқлади Тарик.
— Сизга Уильям Олбрайт номи танишми?
— Йўқ, мен бу одам ҳақида ҳеч қачон эшитмаган‑
ман, — деди Тарик.
— У Муқаддас Китобнинг таниқли археологлари‑
дан бири, — деди қавмбоши Надим рюкзагини титкилаб.
У рюкзагидан “Не просто плотник” деб номланган китоб‑
ни олди ва китобни очиб, уни Тарикка узатди.
— Мана бу ердан бошлаб ўқинг.
Далиянинг отаси саёҳатга Исо ҳақидаги китобни ўзи билан олиб юрганидан Тарик ҳайратда қолди.
— Сизнинг сумкангизда яна нималар бор? — деб кул‑
ди у. — Ўлик денгизининг ёзувларими?

— Йўқ, фақат Муқаддас Китоб, сув ва мевалар, — жавобан кулди Надим. — Мевалардан ейсизми?
— Йўқ, жаноб, раҳмат. Мен ҳозирча бу китобни ўқиб чиқаман.
Тарик бошини қимирлатаётган Далияга қаради ва ўқишни бошлади:
“…энди биз тўлиқ ишонч билан қуйидагиларни тас‑
диқлашимиз мумкин: Янги Аҳднинг барча китоблари эра‑
мизнинг 80–йилларигача ёзилган — яъни 130–150 йиллар‑
дан олдинги икки авлод ёзган, бу сана Муқаддас Китобнинг радикал танқидчилари томонидан эътироф этилган” (Джош Мак-Дауэлл. Не просто плотник. — М.: Изд-во “Остожье”, 1992. — 42–43-бет).
У тўхтаб қавмбоши Нурга қаради.
— У ерда яна бир парча бор, — деди у. — Жаноб Уиль‑
ям Рэмзи, яна бир машҳур археолог, у ҳам аслида худ‑
ди шундай дейди. Агар истасангиз, мен сизга яна ўнта‑
ча китобларни тавсия қилишим мумкин, у китобларда ҳам
Янги Аҳд китоблари воқеа замондошлари томонидан ёзилганини исботлайди, шундай экан, ишончимизни оқ‑
лашга муносиб. Айтинг–чи, уларни ким ёзган?
— Исонинг издошлари ва шогирдлари, тўғрими? —
деб жавоб берди Тарик.
— Тўғри. Китоб муаллифлари Унинг шогирдлари ва издошлари бўлишган. Улар гувоҳ бўлганлар! Мана нега Муқаддас Китоб шубҳасиз тўғри. Улар Масиҳ билан бир‑
га яшаганлар, Уни тинглаганлар, Уни кўрганлар ва У би‑
лан бирга юрганлар. Инжил, учта мактуб ва Ваҳий Кито‑
бини ёзган пир Юҳанно шундай деган:
“Азалдан бор бўлган Ҳаёт Каломи борасида биз эшитиб тамошо қилган, кўзларимиз кўрган, қўлларимиз сезганини сизларга маълум қилмоқдамиз. Ҳаёт зоҳир бўл‑
ди, Отанинг ҳузурида абадий Ҳаёт бизга зоҳир бўлди. Биз Уни кўрдик ва шоҳид бўлиб сизларга билдирмоқда‑

миз. Сизлар биз билан муносабатда бўлинглар, деб мана
шу кўриб эшитганларимиздан сизларни хабардор қил‑
моқдамиз” ( 1 Юҳ. 1:1–3). Демак, Юҳанно ким бўлган?
— Мен уни гувоҳ бўлган деб айтардим, яна, — давом этди қавмбоши, — Худонинг ҳаворийси Павлус айтган:
“Ҳеч бир пайғамбар ўзининг инсоний хоҳиши билан башорат қилган эмас. Бу азиз одамлар Муқаддас Руҳ томонидан ҳаракатга келтирилиб, Худонинг сўзларини гапириб берганлар” (2 Бутрус 1:21).
— Қизиқ, — деди Тарик.
—Шунчаки қизиқми?
Тарик бу саволга нима деб жавоб беришни билмасди.
— Жуда ҳам қизиқ, — қўшимча қилди у китобни қай‑
тараётиб.
—Қизиқ, лекин сиз охиригача ишонмадингизми? —
деб сўради қавмбоши Нур.
Тарик елкасини қисиб қўйди. Нур оиласи унинг бошида ва қалбида қандай алғов–далғов туғёнлар ҳукмронлик қилаётганини билишлари керак эмас. Аввало, унинг ўзи ҳамма нарсани тушуниб олиши керак.
 
Guvoh 49-bob D-McDowell. Kitob O'zbek tilidagi yaxshi Audiokitob Online
