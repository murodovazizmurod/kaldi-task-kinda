 8-Боб - Гувоҳ. Ўзбек тилида Аудио китоб Онлайн
Шаҳар узра полиция вертолётлари шовқин солиб учиб юрарди. Монте-Карлога олиб борадиган ва шаҳардан чиқиб кетадиган барча йўлларда назорат пунктлари жойлашган. Ҳамма машиналар, такси, автобус, шунингдек, шифохона ва меҳмонхоналарни текширишарди. Портлар ва вертолётлар учун шахсий аэродромлар ёпилди. Монако шаҳрига хизмат қилувчи, яқин орадаги Ницце аэропорти ходимлари огоҳлантирилди.
Аммо кичкинагина шаҳарни ларзага келтирган қотилликнинг ягона гувоҳи Марван Аккад ҳамон топилгани йўқ. Полициячиларга Рафик Рэмзининг ўлимига сабабчи бўлган қотилнинг изига тушишга ёрдам берувчи бирор далил ёки восита йўқ. Инспектор Жан-Клод Годдар бош чайқади (асабийлашишдан ошқозон яраси касаллиги пайдо бўлди) ва балконга чиқди. У тоза ҳаводан чуқур нафас олди, бетондан қилинган қирғоққа тўлқинларнинг шиддат билан урилишини томоша қилди.
— Мана сиз истаган расм, — деди Колет Дюваль унга ҳозиргина ишланган 21 х 27,5 см. ҳажмдаги фотосуратни узатар экан.
— Бу назорат камерасиданми? — сўради Годдар.
— Ҳа, жаноб, — деди Дюваль. — У ерда ҳаммаси тайёр.
— Ҳозир бораман, — деди Годдар.
Унинг қўлида Марван Аккаднинг сурати турарди. Ташқи кўринишидан кино юлдузлари сингари кўзга яққол ташланмаса-да, бу истараси иссиқ ёшгина йигит экан. Унинг териси очиқ оливка ранг бўлиб, қоп-қора сочлари

калта қилиб олинганди. Сочи, соқоли ва бакенбардлари тоза қилиб олинган (ёки бу расмга шундай тушганми). Бурни унчалик катта эмас, ияги — қатъиятли. Бўйи-басти келишган, жисмонан бақувват экан. Годдарнинг эътироф этишича, ҳеч қандай ўзига хос, бошқалардан фарқ қиладиган хусусиятларга эга эмасди. Оломондан уни ажратиб туриши мумкин бўлган бирон чандиқ, нуқсон йўқ. Бекаму кўст тан қўриқчиси.
Годдар эътиборини Марваннинг кўзлари ўзига жалб этди: катта-катта, қўйкўз, инспектор кутганидан кўра жуда самимий, ўткир ақл ва унинг виждонли, инсофли, ҳаттоки олижаноб эканлигидан дарак бериб турувчи кўзлар. Аммо бу кўзларда Годдар аниқлаб олиши қийин бўлган яна қандайдир хислат беркингандай эди. Бу эса Годдарнинг қизиқишини уйғотди ва синчковлигини оширди. Эҳтимол, бу қайғу ва хафалик тамғасидир?
— Расмни зудлик билан кўпайтиринг ва одамларимизга тарқатинг! — деб буйруқ берди у. — Телевидениега жўна‑
тиш эсингиздан чиқмасин. У гувоҳ сифатида қидирилмоқда.
— Яхши, жаноб.
— Ва албатта мукофот берилишини эълон қилинг.
— Қанча? – сўради Дюваль.
— Бизнинг ҳисобимизда қанча пул қолди?
— Менимча. Юз.
— Яхши, ҳаммасини олинг, — деди Годдар. — Кимда ким ашаддий қотилликда айбланаётганларни тутишга, жавобгарликка тортишга ёрдам қилса ва улар ҳақида бирон бир аниқ хабар етказса, ана ўшанга 100 минг евро мукофот берилади. Албатта, бизда бор нарсалар тўғрисида Интерполга хабар беринг. Эҳтимол уларда Марван ҳақида бирон маълумот бордир.
— Жаноб, ҳаммаси бажарилади.
— Ҳа айтгандай, қидирув доирасини кенгайтиринг, — қўшиб қўйди Годдар. У янада кўпроқ хавотирланар эди.

— Марван Монте-Карлода ҳозир йўқ деб ўйлайсизми?
— Билмадим, — деди Годдар. — Канна, Сент-Ра‑
фаэл, Йера, шунингдек, Италиядаги Альбенги ва Генуи аэропортларига хабар беринг.
— Шунчалик узоққа ҳам хабар берамизми?
Годдар бошини тебратди.
— Коллет, биз таваккал қила олмаймиз. Қотил ёки қотиллар кимлигини биз билмаймиз. Биз ҳозир кимни қидиришимизни ҳам билмаймиз. Ҳозирча бизнинг ягона илинжимиз — бу Марван. У ҳануз шу ерда бўлиши мумкин. Агар биз хато қилаётган бўлсак-чи?
— Ҳа, жаноб.
— Кичкина шаҳарлардаги темир йўл станциялари ва паромлар ўтадиган жойлар билан боғланинглар. Ҳар ярим соатда менга ҳисобот бериб туринглар. Чунки барча янгиликлардан мен хабардор бўлишим керак.
— Яна бир нарса, — деди Дюваль. — Сиз унга қўнғироқ қилдингизми?
Годдар индамайгина бош чайқаади.
— Эҳтимол, шундай қилиш керакми? — секингина гапини давом эттирди Дюваль.
— Ҳа, сиз ҳақсиз, — Годдар чуқур хўрсинди.
— Хоҳласангиз, мен қўнғироқ қилай!
Годдар шуни хоҳларди. Амма қанчалик кўнгилсиз бўлмасин, буни унинг ўзи катта детектив сифатида зудлик билан амалга ошириши керак.
— Йўқ, — деди у ниҳоят. — Мени ўзим гаплашаман. Фақат рақамини териб беринг. Бу жуда муҳим деб айтиб, гўшакни менга беринг.
— Хўп, жаноб, — деди Дюваль. — Мен қўнғироқ қи‑
ляпман.
Годдар ётоқхона олдидаги кичкинагина хонага кирди. Бошқа детектив у ерда кузатиш камерасидан ёзиб олинган лавҳаларни кўрсатар эди. Бутун суҳбат давомида Рэмзининг

юзидаги безовталик ифодаси ва Марваннинг хотиржамлиги уни ҳайратда қолдирди.
— Тўхтатинг, — деди бирдан Годдар яхшироқ кўриш учун олдинга эгилар экан. — Ҳа, шу ерни яна бир бор айлантиринг.
Марван Рэмзига конверт узатарди. Рэмзининг биринчи таъсири — шок, кейин — қаҳр-ғазаб?! Нафрат?!
— Бу нима? — сўради Годдар детективдан. — Конверт‑
дан у нима олди?
— Кўринмаяпти, — деди детектив, — жаноб Аккад фонни беркитиб турибди.
— Бошқа камераларнинг ёзуви борми?
— Йўқ, жаноб. Ўйлашимча, бор–йўғи шу.
— Бу қандайдир фотосуратми?
— Шунга ўхшайди.
— Катталаштириш мумкинми? Равшанроқ қилиш‑
нинг иложи борми?
— Ҳозирча йўқ, жаноб, — жавоб берди детектив. — Бошқармадаги бизнинг аппаратурамизда катталашти‑
риб кўриш мумкин.
— Бир уриниб кўринг! — буйруқ берди Годдар. — Бирор натижа бўлса дарҳол мен билан боғланинг.
 
Guvoh 8-bob D-McDowell. Kitob O'zbek tilidagi yaxshi Audiokitob Online
