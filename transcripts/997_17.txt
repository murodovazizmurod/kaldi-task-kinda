 17-Боб - Гувоҳ. Ўзбек тилида Аудио китоб Онлайн
Марсель аэропортининг хизматчиси ўлдирилган таксичининг жасадини эрталаб кўриб қолибди. 15 дақиқадан кейин бу жойни полиция ўраб олди, соат 7.30да инспектор Жан-Клод Годдарнинг Монте-Карлодаги телефони жиринглади.
— Ҳа, — деди кабинетда мизғиб қолиб уйғонган Жан-Клод. Кечаси у шу кабинетда тунаган эди. — Ҳазил‑
лашяпсизми?...Қаерда? Жасад топилган жойга қўриқловчи соқчиларни қўйдиларингми? ...Йўқ, биз вертолётда етиб борамиз. ...Ҳаммасини тайёрлаб қўйинглар... Баракалла! Офарин!
Колетт Дюваль ҳаммасини ташкил қилиши учун Годдар унга қўнғироқ қилди. Сўнгра Лемьега қўнғироқ қилиб, янгиликларни айтди. Улар изни топдилар.
Годдар ховучига икки-уч марта сув тўлдириб юзини ювди, тишларини тозалади, сочларини таради. Сўнгра столнинг ичидаги қутидан тоза кўйлагини топиб, кийиб ол‑
ди. Значок, пистолет, кармон ва калитларни олиб, киравериш‑
да Дювальни кутиб олди. Дюваль уни аэропортга олиб кетди. У ерда иккови Лемье билан учрашишлари керак эди.
— Кўринишингиз жуда ёмон, — деди Дюваль ярим бўш кўчалардан кетаётганларида.
— Ўзимни ундан ҳам баттар ҳис қиляпман, — жавоб берди Годдар.
— Уйингизга кетмадингизми?
— Қандай кетардим? — деди у ёзувларини варақлар экан. — Марван ҳақида бирон янгилик борми?

— Тонг саҳарда соат 4 да электрон почта орқали сизга жўнатганларим, холос, — жавоб берди Дюваль, — лекин соат 10 да Бейрут ва Париж билан конференц-алоқа белгилан‑
ган. Яна бирор янгилик бўлса, сизга хабар бераман.
Дюваль тўхташ жойига бурилди. Вертолёт тайёр тур‑
ган экан. Годдар портфелини олиб, машинадан тушди.
— Мен билан жойингизни алмаштиришни хоҳла‑
майсизми? — моторларнинг гувиллашига қараганда янада қаттиқроқ бақирмоқчи бўлди Годдар.
— Ҳа, кунимни Скелет билан ўтказиш учунми? — деб бақириб жавоб қилди Дюваль. — Сизга ҳавасим келади, ам‑
мо бундай имкониятдан сизни маҳрум қилмоқчи эмасман.
— Жуда кулгили, — деди Годдар. — Марван билан шу‑
ғулланишни давом эттиринг.
— Давом эттирмоқдамиз.
Инспектор Лемье келди, вертолёт кўтарилди.
— Шундай қилиб, жаноб Годдар, — деди Лемье бир не‑
ча дақиқадан сўнг, — Марванга қарши қандай далилла‑
рингиз бор?
Бошланди.
— Унинг тўлиқ исми Марван Адиб Мусо Аккад, — деб гап бошлади Годдар улар Франциянинг тепасидан ўчиб ўтаётганларида. — Исми — Сайд, 14 февраль 1978 йилда Ливанда туғилган. Отаси Адиб — банкир бўлган, онаси Сора — мактабда ўқитувчи бўлиб ишлаган. 1973 йили оила Бейрутга кўчиб келади. Қолган маълумотлар унчалик тўлиқ эмас. Бизга шуниси маълумки, Марваннинг яккаю ягона укаси Рами 1982 йили туғилган. Маълумотларга кўра, Марван 1996 йили Ҳарбий хизматга борган, ўзини яхши томондан кўрсатган, унинг лавозимини кўтарганлар. Кўплаб жиддий қисмларда хизмат қилгач, уни махфий хизматга ўтказганлар, 1998 йили мудофаа вазирининг танқўриқчиси бўлиб хизмат қилган, 1999 йилдан 2001 илгача премьер-министрни қўриқчиларидан бири бўлган.

Годдар Дювалдан олинган маълумотларнинг тўлиқ матнини кўриб чиқди.
— Марван Аккад давлат хизматидан 2003 йили кетган, — гапини давом эттирди Годдар. — Ҳарбий хизматдан кетгач, “Аккад ва ҳамкорлар” номли қўриқ‑
чилик компаниясини ташкил этган. Бизга маълум бўлишича, улар асосан ўғирланган одамларни излаб то‑
пиш ва Ироқда хизмат кўрсатаётган “Вестерн Ойл” компанияси ходимлари ва бошқарувчиларининг хавфсиз‑
лигини таъминлаш билан шуғулланадилар. Сўнгги вақ‑
тларда Аккад ва унинг ҳамкорлари “Вестерн Ойл” компа‑
нияси ходимлари ҳамда бошқарувчиларининг хавф‑
сизлигини Ливанда ҳам таъминлаб келмоқдалар. Шун‑
га кўра, Форс кўрфази худудида бой–бадавлат мижозлар ту‑
файли уларнинг бизнеси муваффақият билан ривожлан‑
моқда. Компания сайтида фақат мижозлар рўйхати ва Бейрутдаги асосий офис алоқа маълумотлари мавжуд. Менинг ҳамкасбим Колетт Дюваль кеча кечқурун улар билан боғланишга ҳаракат қилди, лекин компания офиси ёпиқ экан. Бир соатдан кейин у яна бир бор уланишга ҳаракат қилиб кўради.
— Ҳаммаси шуми? — сўради Лемье.
— Ҳозирча шу, — деди Годдар Лемьенинг энсаси қотиб берган саволига жавобан.
— Сиз мени буларнинг ҳаммасини билмайди деб ўйлаяпсизми? — сўради Скелет жаҳли чиқиб. — Бу маълумотларни мен шундоққина хизмат жойимга қўнғироқ қилиб олдим. Бу жуда бўлмаганда, менинг беш дақиқа вақтимни олди, холос. Менинг котибам Марван Аккад тўғрисида сизга қараганда кўпроқ билади, жаноб Гаддар. Монако фақатгина шунга қодирми?!
Годдар ўзини тутишга ҳаракат қилди. Баъзида бу ске‑
лет башарани у яхшигина дўппослагиси келади, лекин Год‑
дар бундай қилолмайди. Қолаверса, у ўзини тута билмас‑

дан Лемьега хурсандчилик бахш этмоқчи эмас. Шу тари‑
қа Лемье Годдарни барибир жаҳлини чиқаришга муваф‑
фақ бўла олмаслигини эътироф этмоқчи, холос.
— Сиз имкон қадар Марван тўғрисида кўпроқ билишни сўраган эдингиз, — жавоб берди Годдар. — Бир неча соатдан сўнг биз у ҳақда кўпроқ маълумотга эга бўламиз.
— Бир неча соатдан кейин Марван Японияда ёки Аляскада бўлиши мумкин, — деди Лемье киноя билан. — Жаноб Годдар, кутиб ўтиришга бизнинг вақтимиз йўқ. Қотил эркинликда юрибди, у бизни 9 соатга ортда қолдирган.
Годдар юзлари, бўйниларини қизарганини, қулоқлари эса ёнаётганини ҳис қилди. Унинг камситилишига ҳамма гувоҳ эди, у жавобан зарба бермоқчи. Аммо ҳозир вақти ҳам, мавриди ҳам эмас.
— Жаноб Годдар, менга шуниси қизиқки, — деди Лемье улар Марсельга учаётганларида, — нега сиз Марван укаси билан 1982 йилда Ливанга ҳужум қилиб киришнинг гувоҳи бўлганлари ҳақида ҳеч нарса демадингиз? Ака-ука онасининг пинжига кирганича, ваннада ўқ отишлару ойналарнинг синиқларидан беркиниб ётганларини нима учун айтмаяпсиз?
— Менимча, бу...
— Марваннинг кўзи олдида миномёт снаряди унинг икки тоғасини, икки холасини ва уларнинг болаларини отиб ўлдиргани ҳақида нега ҳеч нима демаяпсиз? Ўшанда улар Рамининг биринчи туғилган кунини нишонлаётган эдилар, — гапини давом эттирди Лемье. — Бу ҳодисалардан кейин бир неча йил ўтгач, Бейрут кўчаларидаги отишмалар пайтида машинада ота-оналарининг портлаб кетганини Марван укаси билан кўрган. Жаноб Годдар, сиз шуларни биласизми?
Вертолёт ойнасидан Годдар яланғоч дарахтларни ва ифлос фермаларни кўрди: ёмғир кечаси билан тинмай ёққан эди.

— Хўш, нима дейсиз? — сўради Лемье жойида қимир этмай ўтирган Годдардан. — 1993 йилнинг 3 январи — бу сана сизга бирор нимани эслатадими?
— Йўқ, — жавоб қилди Годдар.
У ўзини камситилган ҳис қиларди. Энг муҳими, Лемье ҳақ эди. Аслида, ўзи кўпроқ маълумотлар тўплаши керак эди. Годдар эса Лемьега арзимас, ҳаммага маълум бўлган ахборотни таклиф қилиб ўтирибди. Годдар Лемьенинг қандай ишлашини яхши билган, мана энди у ўзини ўзи койимоқда.
Афсуски, Лемье ҳали гапини тугатмади.
— Ўшанда Марвин 15 ёшда, Рами эса 11 ёшда бўлган, — ҳеч бир муболағасиз гапирди скелет. — Ушбу кун хотираси уларни бутун ҳаёти давомида таъқиб қилади. Улар бу кун ҳақида гапирмайдилар ҳам, эсламайдилар ҳам. Жаноб Годдар, сиз ушбу жиноятни фош қилмоқчимисиз? Унда Марван Аккад қандай одам эканлигини тушуниб олишингиз керак. Инсонни шантажга нима мажбур қилишини тушунишни хоҳлайсизми? Қотилликка-чи? Одамларга хавф солишни сингдиришга-чи? Бу ҳолда сиз инсонни шакллантирган ходисаларни англашингиз керак, уларни нима ҳаракатга келтиришини тушунишингиз лозим.
— Ҳаммаси Марваннинг ота-онаси ўлдирилганда бошланган. Марван энди ака эмас эди — у оила бошлиғи бўлди. Рамини парваришлайдиган, тарбия қиладиган ҳеч ким қолмади. Хола-тоғалар, амма-амакилар аллақачон ўлиб кетишган, бошқа қариндош уруғлар Ливандан Европа ва Штатларга кетиб қолишди. Марван кичик ука билан банд бўлиши керак эди: уни едириш, кийинтириш ва ҳимоя қилиши лозим эди. Ҳатто Ҳарбий хизматда ҳам Марван Рамига ғамхўрлик қиларди. Рамини нуфузли бўлимга қабул қилишларига, махсус топшириқлар беришларига ва премьер-министр ўринбосарини қўриқлашда обрўли хиз‑
мат лавозимини эгаллашига Марван эришди.

— Нега? Улар қандай мақсадни кўзлаганлар? Олийжаноб мақсадни — ўз мамлакати раҳбарларининг ва
шу раҳбарларнинг фарзандларини ўзлари бошларидан ке‑
чирган азоб-уқубатлардан ҳимоя қилишни таъминлаш, деб айтарсиз? Жаноб Годдар, ахир, сиз бу даражада соддадил эмассиз-ку.
Годдар ҳеч нима демади. Бундай маслаҳатлардан у бўғизигача тўйган.
— Жаноб Годдар, Марван Аккадни мамлакатга бўлган севги ҳаракатга келтирмайди, — деди Лемье. — Уни қиз‑
ғончиқлик тортади. Менга ишонинг. Мен бутун умр шунга ўхшаш одамларнинг кетидан қувиб юраман. Ундайларни мен бир кўришданоқ биламан. Марван ўзига тегишли бўлган нарсаларни қўлга киритишни хоҳлайди, унинг фик‑
ри шундай. У қачонлардир ундан тортиб олинган нарсалар‑
ни қайтаришни истайди: бойлик ва катта мол-давлатни бе‑
риши мумкин бўлган енгилмаслик ҳис-туйғусини. Ўзи‑
нинг ҳарис истагини қондириш учун, Марван бойлар ва
забардастлар ҳисобига тирикчилик қилади, уларни хона‑
вайрон қилиш мақсадида бой–бадавлат одамларни сохта хавф-хатар ҳиссидан огоҳ этади. Жаноб Годдар, менинг сўзларимни эслаб қолинг, Марван Аккад — ҳақиқий иб‑
лис. У фақат ўғирлик қилиши, одам ўлдириб, йўқ қилиб юбориши мумкин. Марван Аккад яна бошқатдан қотиллик‑
ка қўл урмасидан олдин, биз уни топишимиз лозим.
 
Guvoh 17-bob D-McDowell. Kitob O'zbek tilidagi yaxshi Audiokitob Online
