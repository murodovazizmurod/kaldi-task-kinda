 18-Боб - Гувоҳ. Ўзбек тилида Аудио китоб Онлайн
Годдар ва Лемье учиб келаётган вертолёт Марселга қўнгунга қадар, маҳаллий ҳокимият янги далилларга эга
бўлди. Аэропорт бошлиғи кабинетида улар кузатиш камералари ёзувларини синчиклаб кўра бошладилар.
Биринчисида Марван машиналар тўхташ жойига кириб келаётгани акс этган. Иккинчи камера — у бир неча дақиқадан сўнг аэропортга кириб келганлигини кўрсатмоқда. Бошқа камераларда — Марван юк сақлаш камераси ячейкасидан алланималарни олаётганлиги, ҳожатхонага кирганлиги, билет ва чиқиш талонини олиб, Жэк Карделл номи билан назорат постидан ўтиб кетаётганлиги ёзиб олинган.
— У ахлат челагига нимани ташлаб юборди?
— Ким билади, — деди Лемье. — Бу ҳар қандай нарса бўлиши мумкин.
Годдар бошлиққа қайрилиб қаради.
— Кимдир кечаси билан йиғилган ахлатларни титиб қараб чиқиши керак.
— Жаноб, инспектор тўғри гапиряпти, — деди у, — ахир, бу ҳар қандай нарса бўлиши мумкин-ку...
— Ана шу нарсани топиш керак, — қатъий талаб қилди Годдар.
Сўнгра Лемье Марванни назорат постидан ўтказган жандармни чақиртирди. Лемье жандармни шундай сўроқ қилдики, жандарм қаттиқ асабийлашиб ўзидан кетиб қолса керак, деб ўйлади Годдар. Жандарм эгаллаб турган лавозимидан четлатилди.

Компьютер маълумотларини ўрганиб чиқиш шуни кўрсатдики, Л Ливан интернет-провайдери орқали online режимида Марван учун “Роял Эр Марок” рейсига билет сотиб олинган экан.
— Шубҳасиз, бу Марваннинг укаси бўлса керак, — деди Лемье.
— Биз буни аниқ билмаймиз, — деб эътироз билдирди Годдар.
— Бошқа ким ҳам бўлиши мумкин? — сўради Лемье.
— Мен, — деди Годдар, — тергов ишлари қандайдир тахминларга эмас, балки суд жараёнида исботлаб бериш мумкин бўлган аниқ фактларга асосланишини хоҳлайман. Агар Марван ҳақиқатдан ҳам айбдор бўлса — бу шундай бўлиши мумкин — бизга кўпроқ тўғри далил-исботлар керак. Ҳозирча эса биз фақатгина исботи йўқ далилларга эгамиз.
— Мен эса бундан-да камроқ далилларга эга бўла ту‑
риб, қанчадан-қанча жиноий ишларни очиб ташладим, — деб мақтанди Лемье.
Янада кўпроқ далил-исботларга эга бўла туриб, қанчадан-қанча ишларни охирига етказмадингиз? — деб ўйлади Годдар, аммо ҳеч нарса демади.
— Билганингизни қилинг, — деди Лемье, — мен эса бизнинг қотилимизни топиш учун Касабланкага учиб ке‑
таман. Сиз бўлсангиз Бейрутга бориб, ким билетга буюртма берганини аниқлашингизни хоҳлардим. Жаноб Годдар, ниҳоятда эҳтиёт бўлинг. Марван ва Рами Аккадлар — жу‑
да хавфли одамлар. Сиз уларга қанчалик яқинлашсангиз, улар янада хавфлироқ бўлаверадилар.
 
Guvoh 18-bob D-McDowell. Kitob O'zbek tilidagi yaxshi Audiokitob Online
