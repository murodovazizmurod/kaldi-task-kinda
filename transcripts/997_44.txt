 44-Боб - Гувоҳ. Ўзбек тилида Аудио китоб Онлайн
Годдарнинг телефони жиринглади. Ким қўнғироқ қилаётганини у кўрди ва жавоб берди.
— Ишда силжиш борми? — билмоқчи бўлди Скелет.
— Ҳа, баъзи бир силжиш бор, — деди Годдар.
— Аккаднинг укаси таслим бўлдими? — сўради Лемье.
— Йўқ.
— Марван қаердалигини у айтмадими? — сўради Лемье.
— Йўқ.
— У бирор нима дедими?
— Тайинли ҳеч нарса демади. Мен уни қамоқхонага жўнатдим.
— Нима?!
— Мен яна нима қилишим мумкин эди?
— Марванни қаердалигини айтишга зўрлаш керак эди, — жавоб берди Лемье.
— Шунинг учун ҳам мен уни қамоқхонага жўнатдим. Рами Аккадга ўхшаган одамлар Бейрут қамоқхонасида кўп ўтиришни хоҳламайди. Ҳа, менинг гапларимга ишо‑
наверинг.
— Тушунмадим, — деди Лемье. — Ахир, сиз силжиш‑
лар бор дедингиз–ку.
— Ҳа.
— Қандай силжишлар?
— Биз Рамининг уяли телефони орқали бўлиб ўтган суҳбатни эшитдик.
— И-и...

— Ва у Сан-Паулага бир нечта қуролланган одамлар‑
ни юборибди. Айтинг-чи, улар у ерда кимни тутиб турибдилар?
Телефоннинг нариги томонида сукунат.
— Инспектор, сиз мени эшитяпсизми? — сўради Год‑
дар.
Бироқ Лемье жавоб бермасди. Гўёки у Годдар нима демоқчи бўлаётганини ҳис қилгандай эди. Шунинг учун ҳам тили айланмай жим турарди.
— Уларда — Рэмзи хоним, — деди барибир Годдар. У “бомба”ни ташлаб қўйиб энди нима бўлишини кутарди.
Аммо ҳеч қандай гап йўқ. Сукунат давом этарди.
— Мен барча одамларимнинг ҳаммасини ҳибсга олиш‑
га ва Рэмзи хонимни қутқаришга юбордим, — деб гапини давом эттирди Годдар. — Уларнинг хатти-ҳаракатлари Бразилия хукумати билан уйғунлаштирилган.
Годдар Лемьенинг бирор нима дейишини кутарди, ам‑
мо ундан бирор садо чиқмади.
— Инспектор, сиз менинг гапларимни эшитяпсиз‑
ми? — сўради Годдар.
— Ҳа, эшитяпман.
— Нега сиз индамайсиз? Ахир, бу жуда муҳим ян‑
гиликлар. Мен, сиз хурсанд бўласиз деб ўйлабман. 24 соатдан кейин Рэмзи хоним Монте-Карлода бехавотир‑
ликда бўлади. Мен Клодетт Рэмзига ҳаммасини айтиб беришим мумкин. Сиз иштирок этишни хоҳлайсизми?
— Мен яна сиз билан боғланаман, — деди Лемье. Унинг овозида хурсандчилик эмас, балки қандайдир чорасизлик акс этиб турарди. Ва Годдар буни қандай тушунишни ва қабул қилишни билмасди.
 
Guvoh 44-bob D-McDowell. Kitob O'zbek tilidagi yaxshi Audiokitob Online
